
~~~~~~~~~~~~~~~065v~~~~~~~~~~~~~~~

Couleurs mi vives

Quand les couleurs semboivent sur la toile cest a
dire quelle


na este imprimee quune fois & a ceste cause elles deviennent


sans estre reluisantes ains mattes Mays cest le meilleur
pourveu


que tu recouches deulx fois Car les couleurs en ceste sorte


ayant plus de corps ne meurent point & en sont bien plus


belles, mesmem{ent} lazur la laque & ceulx
qui nont point de corps


Mays ceulx qui veulent despescher leur tableau au premier


coup par adquit impriment deulx fois Ainsy les couleurs


ne semboivent point aussy nen durent elles pas ta{n}t La


seconde couche dicelles ne semboit point & demeure luisante


Au naturel



Il y en a qui

            
paignent au

            
naturel sur du
papier huile &

            
sils nachevent

            
tout a un coup

            
ilz mectent leurs
papier & portrait

            
commance dans

            
leau affin quil

            
ne seiche point


            


            
Les enleumineurs

            
paignant sur le
papier destrempent

            
leurs couleurs avecq

            
de la gomme & y

            
meslent un peu de
savon pour les

            
faire mieulx courre


            


            
Les painctres

            
doibvent tous aprendre

            
a pourtraire apres

            
le naturel Car cest

            
leur viatique & rente

            
& moyen assure de

            
gaigner leur passaige

            
allant par pays

            
avecq le seul cocon


Paindre grandes figures

Il fault que tu poses ton charbon au bout dun
baston


affin que tu fasses ton desseing premier de loing pourceque


de pres tu ne pourroys si bien juger de la proportion que


de certaine & suffisante distance Quand  aussy tu
pains


de pres tiens ton charbon le plus long que tu pourras


&  comme du bout des doigts Car en ceste sorte
tu tadquerras


le traict artiste & te rendras la
main legere


Glasser

On glasse co{mmun}ement avecq couleurs qui nont point de
corps


co{mm}e la laque & le verdegris Touteffois
pour se servir


des aultres on y mesle quantite de cristallin calcine &
broye


qui nha point aussy de corps &  esclarcist
lespesseur


des aultres


Blanc et noir

Il est bon quun aprentif travaille de blanc & de
noir


deulx ou trois ans pour se rendre artiste


Blanc de plomb

Il ne se meurt point & ha beaucoup de corps


Impression



Il en fault estre


bien curieulx & ne la


faire pas co{mm}e


quelques uns avecq


lor couleur qui se


faict des laveures


des pinceaulx a huile


pourceque le verdegris


& aultres couleurs corrosives


qui y sont font en fin mourir


les couleurs qui sy  couchent


apres Il est bon de la faire

avecq de la ceruse de locre 
jaulne & un peu


de massicot & ne la faire pas gueres espesse affin
quelle


ne sesclate point

