
~~~~~~~~~~~~~~~033r~~~~~~~~~~~~~~~

Cousteau pour couper le nes ou


un doict

C’est un cousteau bien fourby, cloué de telle
sorte par le milieu qu’il joue


aysement d’un costé & d’aultre, & se cache tantost du costé de
 A tantost


du costé de B dans son manche marqué C. Les deulx tenons que
tu


voys au bout du cousteau servent à le faire arrester d’un
costé ou d’aultre


à un clou qui est au bout dudict manche, affin que
quand on veult


pousser fort sur quelque chose pour la couper, il ne passe
pas hors du
manche. Tu peulx bien faire couper, mays non guere
pour faire monstre, le costé


marqué B, mays il ne fault pas que le costé qui est encoché
 et


marqué A tranche.  C’est assés qu’il soict bien fourby.
Et fault aussy


que la coche soict espesse co{mm}e le dos d’un
costeau, affin qu’elle ne puysse


fayre mal. Et tu monstreras seulement l’endroict du
cousteau qui n’est


pas encoché, car il fault que le costé de la coche soict
 caché


dans le manche. Et quand tu vouldras coupper le nes
ou le doigt,


fais semblant d’esguiser ton cousteau sur la cuisse,
et en  ce faisant


tu tourneras le cousteau dextrem{ent}. &
l’endroict de la coche que tu


couvriras  d’un doigt te viendra en
main, et tu poseras la coche


colorée de rosette de bresil ou du jus de cerises
noires sur le nes.





Il ne fault


pas que le m{aistr}e


gonnin s’amuse


à regarder ce


qu’il faict,


mays regarde


les spectateurs,


leur donna{n}t


force bons mots


de passe passe


affin qu’ilz le


regardent au
visage & non


pas à ses
mains.


X Pour rallumer une chandelle estainte


entre les mains sans soufler

X Ayes un petit baston d’ouzier bien
sec et en couppe une petite piece
comme un curedant, &  mects l’un
bout entre l’indice & le grand doigt,


et enlasse les deulx mains les doigts bien joincts,
et les passe dextrement


aultour de la chandelle allumée comme si tu l’en voulois
couvrir, & ton
osier s’allumera, & soubdain retire les mains ainsy enlassées, & soubdain


tue la chandelle. Et puys remects tes mains aultour
co{mm}e si tu la


voulois couvrir, & ta petite lumiere de
l’osier, par le


moyen de la fumée que tu retiens avecq les deulx paulmes, la
cha{n}delle


s’allumera. Puys soubdain estains ton ozier & le jecte
secrettem{ent}.

