
~~~~~~~~~~~~~~~116r~~~~~~~~~~~~~~~




brusler les herbes, fleurs


et partyes d’animaulx qui sont


demeurés dedans. Aprés il fault


les nettoyer


& retirer la
cendre. Seco{n}dem{ent}


les recuire


& rendre rouges


pour gecter.


Recuits au


commancem{ent} avecq


quelques charbo{n}s


allumés à doulx


foeu, et pose de


plat tes moules à noyau


sur les charbons entournés


de briques. Les moules à chassis se


recuisent sur une grille.




Mouler bouquets, herbes et fleurs



Il les fault mouler tout aussy tost qu’ilz sont cueillis, à


cause qu’ilz se fanissent & seichent. Trempe les
doncq


incontinent en eau de vye bonne, & puys les mects dans ton
moule


de sable destrempé, co{mm}e des serpents. À quoy
il ne fault point


de despouille, car les moules se
recuisants l’herbe se
brusle,


ce qui ne se faict pas des animaulx, qui ont des os .


Il fault que pour les bouquets le sable soict plus cler que pour


les serpents, pource que s’il estoit espés il chargeroit la
fleur.




Mouler  en noyau


de mesme sable images de cire ou


medailles de plomb et semblable



Advise si elles sont bien en despouille. Si elles ne le sont,
remplis


de cire ce qui ne le sera pas, et puys oings tes images de
cire ou de
plomb d’huile d’olif fort delié & fort
legerem{ent}, de sorte que l’huile ne face


aulcune espesseur ne corps sur la medaille. Puys fais chaufer un
peu


de l’eau de vye, &
co{mm}e elle sera tiede mouilles en la medaille
huilée, car si  l’eau estoit froide,
elle refuseroit l’huile, elle ne


s’y assoiroit pas. Aprés gecte ton sable de plastre, matton &
alum destrempé dessus, ayant disposé ton image sur la
mandorle


d’ardile & y ayant faict un contour  pour luy
donner l’espesseur


necessaire. Ces medailles s’huilent & frottent ainsy
d’eau de vye, pource
que


elles sont fermes & dures & ne presteroient pas pour les retirer
du
moule, qui est tenace, co{mm}e font les
animaulx naturels qui sont


mols & flexibles.





Quand tu as


destrempé


ton sable,


ne gecte pas


sur le milieu


du moule


mays sur le


bord, affin


que le sable


descende


doulcement,


que le co{m}ma{n}-


cement soict


cler & aprés


espés. Si ton
sable destrempé


crie co{mm}e eau


tumbant


dans le molle,


c’est signe qu’il


est trop cler.


Fais le


doncq de


moyenne


espesseur.




Gect pour or et arge{n}t



Il fault que les moules soient rouges de foeu &
embrasés


quand tu y gectes or & argent ou que tu fais brusler
les


fleurs & bouquets. Le gect ne doibt poinct estre beaucoup espés
sur


l’entree de la chose moulée, pource que la matiere va mieulx à son
aise


sans estonner le moule, &


ne soufle pas tant.




Moyen  d’esmailler des foeilles


de roses d’or fort subtilles et
aultres



Aprés que tu as gecté ou battu en or les foeilles tanvres d’une
rose


ou aultres choses, si tu les veulx esmailler, il faut que tu
souldes


ou brases tes foeilles d’or subtilles sur des lames
d’argent, qui leur


donneront force pour soubstenir l’esmail. Aprés, la chose estant
esmaillée,


mects l’ouvraige dans l’eau  fort, qui mangera
l’argent & laissera l’or


entier avecq son esmail. Il fault que l’or pour cecy soict
esté passé

    
au ciment real.


